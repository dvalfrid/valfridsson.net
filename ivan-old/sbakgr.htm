<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<title>Susanne Hilliges-Valfridsson;&nbsp; Bakgrund</title>
</head>

<body>

<table border="1" width="100%">
  <tr>
    <td width="50%">
      <h1 align="center">&nbsp;<b>Susanne Hilliges-Valfridsson</b>&nbsp;<br>
      <font size="4">Bakgrund</font><br>
      </h1>
      <p>&nbsp;</td>
    <td width="50%">
      <p align="center"><img border="0" src="susanne1.jpg" width="161" height="230"></td>
  </tr>
  <tr>
    <td width="100%" colspan="2">
      <p><b>Susannes bakgrund i korthet:</b></p>
      <p>Susanne föddes höstdagen den 22 oktober 1938 i den vackra lilla
      bergsstaden Silberberg, Tyskland. Hennes mor, Friedel, var av tysk börd
      och hennes far, Moses, var polsk jude. Susanne hade två äldre bröder,
      Friedrich och Werner. Det var då, strax före andra världskriget,
      orostider och judeförföljelser!</p>
      <p>När Susanne var endast några veckor gammal häktades hennes far på
      gatan utanför deras hus och han fick lämna henne på trottoaren. Det
      blev början till en svår tid för familjen.</p>
      <p>Fadern fördes till koncentrationslägret Buchenwald, varifrån
      familjen 9 månader senare lyckades få honom utvisad till Sverige.</p>
      <p>Det blev en tuff och svår barndomstid. Susanne, de två äldre bröderna
      och modern bodde kvar i Silberberg under hela kriget. De levde under
      knappa förhållanden och i stor fara på grund av sitt ursprung. Efter
      kriget flyttades gränsen och området blev polskt.</p>
      <p>Alla tyskar evakuerades men Susannes familj lämnades kvar som statslösa.
      Först hösten 1947 lyckades familjen att återförenas med fadern i
      Sverige - efter 9 års ofrivillig skilsmässa.</p>
      <p>Susannes återförenade familj bosatte sig i Hässleholm. Susanne blev
      redan som ung aktiv i Missionsförsamlingen. Hösten 1959 träffade
      Susanne sin blivande livskamrat, Ivan - en smålänning, som gjorde sin
      militärtjänst på T4. Några år senare blev det bröllop på Torstarpsgården
      söder om Hässleholm. Susanne utbildade sig till sjuksköterska på
      Betanisstiftelsens Sjuksköterskeskola i Stockholm.</p>
      <p>Susanne skapade ett öppet hem i Vendelsömalm i Haninge. Här har inte
      bara de egna tre barnen, Marita, Åsa och Daniel, fått värme, kärlek
      och stöd utan även ett flertal fosterbarn har här fått en fristad och
      ett hem. Med tiden växte familjen och hemmet fylldes till bredden med
      barnbarn, svärsöner och svärdöttrar, goda vänner, grannar och andra
      som gärna kom förbi.</p>
      <p>Susanne har under sitt vuxna liv arbetat och engagerat sig främst för
      barn. De svaga i samhället fanns alltid nära hennes hjärta och hon gav
      ett aktivt stöd till utsatta barn, flyktingar och människor i sorg. Hon
      hade en särskild förmåga att se behovets barn.</p>
      <p>Susannes andliga hem var <a href="http://www.tyresopingst.se/">pingstförsamlingen i Tyresö</a>. Där har hon främst
      varit aktiv inom själavård, sociala kontakter och hjälpverksamhet. Hon
      hade en stark och övertygande gudstro. Hon kände även en stark samhörighet
      med sitt judiska ursprung och fann många nära vänner i den judiska församlingen
      i Stockholm.</p>
      <p>Susanne avled efter en kort tids sjukdom den 22 april 2000. Hennes
      sista tid finns beskriven i en <a href="dagbok.html">dagbok</a>.</td>
  </tr>
</table>

<p align="center"><img src="pil_v.gif" alt="pil_v.gif (48 bytes)" WIDTH="5" HEIGHT="7">
<a href="index.htm">Hemsidan!</a><br>
<b><font face="Arial, helvetica" size="-3">Copyright © Ivan Valfridsson - All
rights reserved.</font></b></p>

</body>

</html>
