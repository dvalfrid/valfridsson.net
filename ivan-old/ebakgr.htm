<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<title>Elsie Valfridsson&nbsp; Bakgrund</title>
</head>

<body>

<table border="1" width="100%">
  <tr>
    <td width="50%">
      <h1 align="center">&nbsp;<b>Elsie Valfridsson</b>&nbsp;<br>
      <font size="4">Bakgrund</font><br>
      </h1>
      <p>&nbsp;</td>
    <td width="50%">
      <p align="center">
		<img border="0" src="elsiemini.jpg" width="140" height="177"></td>
  </tr>
  <tr>
    <td width="100%" colspan="2">
      <p><b>Min bakgrund i korthet:</b></p>
      <p class="MsoNormal">Jag, Elsie Kristina Nilsson-Valfridsson, föddes för 
		70 år sedan i en by som kallas Trösten i Bergsjö socken i norra 
		Hälsingland. Mina föräldrar Greta och John Nilsson köpte ett torp något 
		år innan jag föddes, det låg nära två sjöar med ett sund emellan (Kyrksjön 
		och Storsjön) därför kallades platsen Sundet. När jag föddes var min 
		bror Åke två år gammal. Jag föddes hemma i kammaren! Barnmorskan, fröken 
		Lindstrand kom farande med spark!! En god vän till mamma, Stina, kom och 
		hjälpte till också. Hon tog med sig Åke och de satte sig i ladugården och 
		väntade på tillökningen! Åke hade varit så undrande över varför de måste 
		vara i ladugården. Hur Stina förklarade detta vet jag inte!</p>
		<p class="MsoNormal">&nbsp;När jag var ca fem år byggdes en hängbro över 
		sundet vilket gjorde att vi fick närmare till nästa by Högen. Högen såg 
		man tvärs över det där sundet/sjön. Där fanns det en diverseaffär och 
		dessutom hållplats för det smalspåriga tåget som gick mellan Bergsjö och 
		Harmånger.</p>
		<p class="MsoNormal">Vårt ”stora centrum” var Bergsjö kyrkby. Där fanns 
		två livsmedelsaffärer, två manufaktur- affärer, bilverkstad med 
		bensinstation, bok- och pappershandel, cykelaffär, elaffär, färghandel, 
		minst fyra caféer, bagerier, Stora Hotellet, järnvägs- och busstation. 
		En levande bygd!</p>
		<p class="MsoNormal">På försommaren 1942 hände något mycket sorgligt, 
		min bror drunknade.</p>
		<p class="MsoNormal">Bergsjö var känt för sina stora jordgubbsodlingar. 
		Mina föräldrar hade också stora odlingar som skulle skötas om. På våren 
		var det rensning från ogräs och att lägga halm i fårorna så att 
		”gubbarna” inte blev jordiga vid regn. Detta blev gjort med hjälp av 
		folk utifrån som ville tjäna en extra slant, samma var det när 
		”gubbarna” skulle plockas. När det var högsäsong kunde det vara ett 
		tiotal som plockade. Plockningen började vid sextiden på morgonen och 
		höll på till tolvtiden. Sedan skulle ”gubbarna” fraktas med häst och 
		vagn till Bergsjö i stora lådor som rymde 30 liter vardera. Vi hade 
		säkert som mest kanske 15 lådor, kanske mera, dessutom lastades det på 
		fler under turen till Bergsjö. Vi hade en lång och ganska brant backe 
		från gården, jag kommer ihåg hur vår häst slet och drog uppför denna 
		backe, han klarade av det galant!</p>
		<p class="MsoNormal">Vi hade kor också, så jag har lärt mig mjölka och 
		dra separatorn, samt sett på när mor kärnade smör och sålde det till vår 
		handelsbod i Bergsjö.</p>
		<p class="MsoNormal">När jag var 6½ år började jag skolan (född i dec.) 
		Det var ca sex km. till Tröstens skola, klasserna 1-6. För det mesta 
		fick jag gå, ibland skjutsade mamma mig en bit på cykel, på vintern var 
		det skidor och spark som gällde. Ibland skjutsade pappa mig och ett par 
		grannbarn till skolan med häst och släde på vintern, men för det mesta 
		var det apostlahästarna som tjänstgjorde!! Bra blev det när jag lärde 
		mig cykla. Pappa köpte en alldeles ny Monark, barnstorlek, det 
		underlättade när det var barmark.</p>
		<p class="MsoNormal">När jag var 12 år såldes torpet och vi bosatte oss 
		i ”Kyrkbyn”. Efter sjunde klass och skolköket, började jag jobba som 
		hembiträde några år och sedan jobbade jag i affär tills jag fyllt 19 år.
		</p>
		<p class="MsoNormal">Då kom jag och min bästa kompis på att nu skulle vi 
		ut i stora vida världen! Vi sökte till en sjukvårdsbiträdes kurs i 
		Stockholm och kom att bo på Maria gamla sjukhus på Wolmar Yxkullsgatan 
		på söder. Vi jobbade på Åsö ”kronikersjukhus” och senare på S:t 
		Erikssjukhus.</p>
		<p class="MsoNormal">Då började yrkesvalet växa fram.</p>
		<p class="MsoNormal">Det blev två år på Folkhögskola i Bollnäs och sedan 
		provelev på sjuksköterskeskolan i Sundsvall. Vilket resulterade i över 
		tre år på den skolan. På den tiden hade man s.k. assistentår efter 
		examen. När det var över flyttade jag till Uppsala och jobbade på 
		Akademiska sjukhuset i tre år. Det där med stora vida världen, ja då 
		måste man ju kunna engelska!! Så det blev ett par sommarkurser i England 
		på mina semestrar.</p>
		<p class="MsoNormal">Så småningom hamnade jag i Linköping, en kort 
		period på 10 månader och sedan blev det utbildning till lärare i hälso- 
		och sjukvård i Göteborg.</p>
		<p class="MsoNormal">När det var klart fick jag en tjänst i Jönköping på 
		Munksjöskolan, som hade olika utbildningar inom vården.</p>
		<p class="MsoNormal">I början av 1970-talet tog jag och en väninna 
		tjänstledigt och läste engelska på Elim Bibel College söder om London. 
		Sedan gick det några år och jag hade siktat in mig på att jobba i Afrika 
		några år, närmare bestämt södra Sudan där man nyss hade börjat med 
		biståndsarbete och behovet av sjuksköterskor var stort.</p>
		<p class="MsoNormal">För att bättra på min engelska så sökte jag till en 
		lingvistikkurs i södra England, den räckte i fyra månader. Samma år 1976 
		i november åkte jag iväg till Sudan. Jag blev där i drygt två år.</p>
		<p class="MsoNormal">Byn heter Yeri och närmaste ”station” Mundri med 
		hjälparbetare låg ca fyra mil söderut. Hjälparbetarna kom från olika 
		länder. Sverige ansvarade för två stationer, Yeri och Barhollo.</p>
		<p class="MsoNormal">Ett svenskt team hade kommit några år tidigare och 
		byggt upp bostadshus och kliniker samt borrade brunnar. Det var ett 
		annorlunda liv. Långt ifrån all ära och redlighet!!! Vi bodde 
		visserligen nära en ”större” väg som faktiskt sträckte sig från Kartom i 
		norr till Juba i söder. Den trafikerades mest av lastbilar från norr. 
		Ibland kunde det gå flera månader innan vi såg en lastbil. Själva hade 
		vi en Landrower.</p>
		<p class="MsoNormal">I februari 1979 återvände jag till Sverige och 
		jobbet som lärare igen. Jag jobbade på några år igen, men ville utbilda 
		mig vidare. Det blev barnmorskeskolan i Örebro. När jag var klar så 
		jobbade jag i Värnamo som barnmorska i ca sju månader. Det var ett 
		vikariat, så nu var det bara att börja undervisa igen!</p>
		<p class="MsoNormal">Jag längtade efter att få fördjupa mig i Guds ord 
		så det blev ett år På Livets Ords Bibelskola Det är det bästa jag har 
		gjort i hela mitt liv, andligt sett. För att finansiera det hela så 
		jobbade jag på Samariterhemmet som sjuksköterska. Det var ett underbart 
		år!</p>
		<p class="MsoNormal">Efter ytterligare tio år med undervisning slutade 
		jag med skolarbetet. Nu kunde jag göra vad jag själv ville utan en massa 
		måsten.</p>
		<p class="MsoNormal">Jag besökte Pensacola i Florida, det var 
		fantastiskt. Nästa resa blev till Israel en fantastisk upplevelse. Sedan 
		har jag varit där ytterligare fem gånger. Det är lika fantastiskt att 
		komma dit varje gång. Det är som att ha fått ett andra hemland!</p>
		<p class="MsoNormal">Mycket fint och underbart kan hända! Ibland när man 
		minst anar det! I början av 2006 träffade jag en fantastik man, Ivan. 
		När man väntar på något gott ……. ja, som man säger, tycke uppstod!! Vi 
		förlovade oss i november samma år och gifte oss den 17 maj 2007 i 
		Ceciliakyrkan i Jönköping. </p>
		<p class="MsoNormal">Jag har fått en underbar familj som jag tackar Gud 
		för.</p>
		<p class="MsoNormal">&nbsp;</td>
  </tr>
</table>

<p align="center"><img src="pil_v.gif" alt="pil_v.gif (48 bytes)" WIDTH="5" HEIGHT="7">
<a href="index.htm">Hemsidan!</a><br>
<b><font face="Arial, helvetica" size="-3">Copyright © Ivan Valfridsson - All
rights reserved.</font></b></p>

</body>

</html>
