<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<title>Ivan Valfridsson&nbsp; Bakgrund</title>
</head>

<body>

<table border="1" width="100%">
  <tr>
    <td width="50%">
      <h1 align="center">&nbsp;<b>Ivan Valfridsson<br>
		<span style="font-weight: 400"><font size="3">Beteckning i 
		Långarydssläkten: Ve</font></span></b><span style="font-weight: 400"><font size="3">&nbsp;FbC 
		cae GB<br>
		Jag tillhör den nionde generationen i <br>
		världens största kartlagda släkt.</font><br>
      </span>
      <font size="4">Bakgrund</font><br>
      </h1>
      <p>&nbsp;</td>
    <td width="50%">
      <p align="center">
		<img border="0" src="20080412-03p1.jpg" width="252" height="300"></td>
  </tr>
  <tr>
    <td width="100%" colspan="2">
      <p><b>Min bakgrund i korthet:</b></p>
      <p>Jag är född den 22 februari 1939 på en
      liten gård, Ödesbacka, i Södra Hestra församling i västra Småland.
      Här växte jag upp tillsammans med far Valfrid, mor Dagmar och mina
      syskon Gudmund, Eva och Sören. Jag har många ljusa och varma minnen
      från barndomen även om vi fick växa upp under mycket enkla
      förhållanden utan elektricitet, telefon, varmvatten
      etc. För att få lite förståelse av hur det var att leva på landet Småland 
		under första delen av förra århundradet kan man läsa &quot;<a href="http://www.valfridsson.net/ivan/MOR0104a.pdf">En 
		återblick</a>&quot;, som skrivits av min mor Dagmar Johansson.
		<a href="http://www.valfridsson.net/ivan/Mor.mp3">Här</a> finns även en liten ljudinspelning av mor där 
		hon dels sjunger och dels läser några dikter av morbror Levi.</p>
      <p> 1947 drabbades familjen mycket hårt då far, min äldre bror, min
      syster och jag fick barnförlamning (polio). Min far och min äldre bror
      blev mest sjuka och fick läggas in på Epidemisjukhuset i Södra Unnaryd. Därifrån
      fördes min far senare till Jönköpings Länslasarett där han
      avled efter att ha fått ligga i en järnlunga (respirator) ett tag. Nu
      stod mor ensam med ansvar för och försörjning av fyra minderåriga
      barn, 11, 8, 5 och 1 år och all skötsel av den lilla gården. Det blev
      en arbets- och slitsam tid, framför allt för mor, men också för de
      äldre syskonen, som på morgon och kväll och under skolloven fick arbeta
      hårt&nbsp; med alla sysslor på gården.</p>
      <p>När min far dog gick jag i Småskolan på Lyckås - ungefär 4
      kilometer från Ödesbacka. Barnförlamning var på den tiden (liksom nu)
      en mycket fruktad sjukdom. Alla mina saker i skolan brändes och vårt hem
      smittrenades med speciell gas, som fick verka i flera dygn. När jag kom
      tillbaka till skolan kändes det som om jag var pestsmittad. Man såg
      helst att jag stod i ena hörnet av skolgården medan de andra lekte
      tillsammans. Liknande situationer upplevde vi när vi kom in i samhället,
      Broaryd. Mötte vi någon på ena sidan gatan gick denne snabbt över till
      andra sidan. Kom vi in i någon av affärerna fick kunderna bråttom att
      komma ut. Så här upplevde och minns jag det som barn - men om det ur de
      vuxnas perspektiv var så illa vet jag inte.&nbsp;</p>
      <p>Efter två år i Småskolan på Lyckås kom jag till Folkskolan i
      Broaryd. Där gick jag årskurs tre, fyra, fem, sex och sju. Några av
      mina bästa kompisar gick från årskurs sex direkt till Realskolan i
      Smålandsstenar. Detta var inget som min familj ansåg sig ha råd med
      eller möjlighet att låta mig göra. Min lärare i årskurs sju var av
      annan uppfattning. Han såg mig och trodde på mig och övertalade mig och
      min familj att jag skulle få möjlighet till fortsatta studier. Han
      införskaffade kursplanen för årskurs ett i realskolan och hjälpte mig
      att läsa in och tenta av dessa ämnen och på så sätt kom jag in i
      årskurs två på realskolan i Smålandsstenar. Där tog jag realexamen
      1956.</p>
      <p>Mina föräldrar tillhörde Filadelfiaförsamlingen i Broaryd. Hösten
      1950 - jag var då drygt elva år - kände jag att jag måste ta ett
      personligt ställningstagande till att bli en kristen och efter någon
      veckas inre kamp lät jag döpa mig till Kristus i Filadelfiakyrkan i
      Broaryd den 3 september 1950. Jag har allt sedan dess varit tacksam för detta
      beslut och fått uppleva mycket i min gudsrelation och tillsammans med
      andra i den kristna gemenskapen.</p>
      <p>Efter realexamen gick jag biologiska grenen på reallinjen på
      Jönköpings Högre Allmänna Läroverk och tog min studentexamen den 2
      maj 1959. Studenttiden i Jönköping var intressant och utvecklande. Jag
      kom i kontakt med helt andra miljöer än vad jag vuxit upp i och fick
      lära känna många nya vänner. Mitt andliga hem hade jag i
      Filadelfiaförsamlingen i Jönköping. </p>
      <p>Efter studenttiden gjorde jag militärtjänst på T4 i Hässleholm på
      en ammunitionsplution, där vi fick lära oss bl a att hantera och
      försvara tunga fordon i svår terräng. I Hässleholm fann jag min
      livskamrat, Susanne. Vi träffades första gången den 25 november 1959
      på en fest hemma hos Inga-Lill Krantz i Hässleholm. Sedan träffades vi
      till och från under vintern/våren och lärde känna varandra successivt.
      Hösten 1960, den 17 september, förlovade vi oss på Ungdomshemmet
      Utsikten i Stockholm. Susanne gick på Betaniastiftelsens
      Sjuksköterskeskola och jag gick på Teleskolan - båda i Stockholm. Vår
      relation fördjupades och så småningom bestämde vi bröllopsdag. Det
      blev den 6 oktober 1962 och vi sammanvigdes av Einar Rimmerfors i
      Betelkyrkan i Hässleholm. Bröllopsfesten hölls sedan på
      Torstarpsgården i Tormestorp, söder om Hässleholm. </p>
      <p>Från början bosatte vi oss på det ungdomshem för pojkar på
      Krukmakargatan 34, där jag bodde som ungkarl. Det var svår bostadsbrist
      på den här tiden (12 års bostadskö med förtur) och innan vi fick
      bostadsfrågan löst föddes Marita, 27 november 1963. Hon blev
      ungdomshemmets prinsessa. Så småningom lyckades vi med hjälp av
      Susannes bror, Friedrich, att få tag på en tvåa på Filipstadsbacken i
      Farsta och våren 1966 köpte vi vårt hus i Vendelsömalm, Haninge. Den 6
      oktober 1966 (på vår fjärde bröllopsdag) föddes Åsa och den 
		8 april
      1970 föddes Daniel.<p>Redan från
      början talade Susanne och jag om att vårt hem skulle präglas av
      öppenhet för människors behov - speciellt för barn och ungdomars
      behov. De första åren visste vi inte hur denna tanke skulle
      förverkligas. Vi försökte stötta och hjälpa behövande som vi mötte
      i vardagen men inbjöd också ensamma till familjegemenskap över större
      helger. Det var dock först hösten 1968 som vi i större omfattning fick
      öppna vårt hem och kände att här har vi en uppgift som är i samklang
      med vår inriktning. Strax före julen detta år flyttade fjortonåriga
      Renate hem till oss. Hon hade på grund av olika omständigheter ingenstans
      att ta vägen. Detta blev starten för vår fosterhemstid och vi har sedan
      under årens lopp fått förmånen att hjälpa Brigitte,
      Maude, Renata, Carmen och Sarah. Därutöver har vi varit stödfamilj åt
      en flicka och haft några korttidsplaceringar. Dessa ungdomar har under
      årens lopp betytt mycket för oss och påverkat vår familj positivt. På
      senare år har vi också stöttat och hjälpt flyktingfamiljer i Sverige,
      stöder fadderbarn i Indien och aktivt arbetat med vår församlings
      hjälparbete.<p>Vårt andliga hem har vi sedan vår bosättning i Haninge
      haft i <font COLOR="#0000ff"><a href="http://www.tyresopingst.se/"><u>
		Tyresö Pingstkyrka</u></a></font>. Susanne var under ett antal år aktiv i
      söndagsskolan, drev studiecirklar för tonårsföräldrar samt arbetade
      med själavård. Själv är jag mötesvärd, ansvarig för kyrkans hemsida
      samt &quot;ständig&quot; sekreterare sedan 1979/80.<p>Hela mitt
      yrkesverksamma liv har jag ägnat åt analyser av och beräkningar för
      utvecklingen inom tele- och dataområdet. Det har gällt teknikutveckling,
      tjänsteutveckling och trafikal behovsutveckling som underlag för
      nätinvesteringar. Jag har sedan 1960 arbetat inom samma företag och den
      enhet som jag senast arbetade på fram till årsskiftet 2003/2004 hette <a href="http://www.skanova.com/">Skanova</a>
      (<a href="http://www.telia.se/">Telia</a>).&nbsp;Därefter har jag gått i 
		pension.<p>Under en stor del av 1999 mådde min fru Susanne inte bra. Hon 
		hade mycket besvär från magen. Det blev successivt sämre och hon gick på 
		läkarkontroller utan att få klart besked om vad det handlade om. Strax 
		före jul fick hon besked att det inte var magcancer, vilket det tyvärr 
		senare visade sig vara. Den 22 april året efter somnade hon in och 
		lämnade oss för en bättre värld. Se vidare beskrivningen av hennes sista 
		tid i <a href="dagbok.html">dagboken</a>!<p>Så levde jag ensam i sju år. 
		De första åren var saknaden och längtan efter Susanne mycket påtaglig 
		och svår. Rutinerna med arbete och en mängd ideella aktiviteter men 
		framför allt min tro har burit mig igenom. Jag har haft gott stöd och 
		hjälp av mina nära och kära samt vänner inom och utom församlingen.<p>
		Att ha någon vän att dela livet med är en stor gåva - det har jag 40 års 
		positiva erfarenheter av. Så småningom började jag att se mig omkring 
		för att om möjligt finna en ny livskamrat. Jag träffade och lärde känna 
		några personligen - men alla bitar föll inte på plats, vilket är en 
		förutsättning för att det skall bli bra. I början av 2006 fick jag 
		kontakt med en kvinna via internet och vi brevväxlade så gott som 
		dagligen med varandra utan att vi visste om varandras identiteter. Vi 
		fann att vi hade så mycket gemensamt att det var värt att gå vidare och 
		började samtala per telefon. Hon hette Elsie Nilsson och var 
		ursprungligen från Bergsjö men bodde sedan många år i Jönköping. Efter 
		ytterligare ett tag besökte jag henne när jag var på väg upp från mitt 
		lantställe, Danhäll, i Småland. Under året fortsatte vi att träffas 
		många gånger och vår relation växte sig allt starkare. Den 16 november 
		2006 förlovade vi oss och den 17 maj 2007 gifte vi oss. Senare i samma 
		månad gick hennes flyttlass till Vendelsömalm i Haninge. Vi kompletterar 
		varandra väl, har det gott och trivs tillsammans och har samma 
		livsåskådning.&nbsp; <p>Varje år brukar jag skriva ett kort julbrev till mina vänner 
		och släktingar där jag tar upp lite av varje som jag/vi upplevt under året 
		som gått. De speglar en del av mitt liv. Här följer de senaste 
		julbreven:<p><a href="iva1412.pdf">2014</a>, <a href="iva1312.pdf">2013</a>, <a href="iva1212.pdf">2012</a>, <a href="iva1112.pdf">2011</a>, <a href="iva1012.pdf">2010</a>, <a href="iva0912.pdf">2009</a>, <a href="iva0801.pdf">2008</a>, <a href="iva0701.pdf">2007</a>, <a href="iva0603.pdf">2006</a>, <a href="iva0509.pdf">2005</a>, <a href="IVA0407.pdf">2004</a>,
		<a href="iva0304.pdf">2003</a>, <a href="iva0206b.pdf">2002</a>,
		<a href="iva0107c.pdf">2001</a>, <a href="iva0029.pdf">2000</a>,
		<a href="iva9914.pdf">1999</a> och <a href="iva9822b.pdf">1998</a>.</td>
  </tr>
</table>

<p align="center"><img src="pil_v.gif" alt="pil_v.gif (48 bytes)" WIDTH="5" HEIGHT="7">
<a href="index.htm">Hemsidan!</a><br>
<b><font face="Arial, helvetica" size="-3">Copyright © Ivan Valfridsson - All
rights reserved.</font></b></p>

</body>

</html>
