<html>

<head>
<meta http-equiv="Content-Language" content="sv">
<meta name="Template" content="C:\PROGRAM\MICROSOFT OFFICE\OFFICE\html.dot">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<title>Dagbok</title>
</head>

<body bgcolor="#FFFFAA" link="#0000FF" vlink="#800080">

<p>&nbsp;</p>

<table border="1" width="100%">
  <tr>
    <td width="100%" colspan="2"><p align="center"><strong><big><big><font color="#0000FF">EPILOG
    - skriven av Ivan</font></big></big></strong></td>
  </tr>
  <tr>
    <td width="100%" colspan="2">
      <p align="center">&nbsp;
      <p align="center"><img border="0" src="i372-18.jpg" width="600" height="400"><br>
      En höstbild från Susannes gravplats den 7/10 2000.</td>
  </tr>
  <tr>
    <td width="100%" colspan="2">
      <p align="center">&nbsp;
      <p align="center"><img border="0" src="i372-16.jpg" width="600" height="400"><br>
      Susannes gravvård på Södra Hestra kyrkogård den 7/10 2000.</td>
  </tr>
  <tr>
    <td width="16%"><p align="center">2000-05-16</td>
    <td width="84%">Följande minnesruna finns införd i tidningen Dagen idag. Den har också
    sänts in till tidningarna Svenska Dagbladet och Dagens Nyheter men när och om den
    publiceras vet jag inte.<p align="center">-------------------------------------------</p>
    <p align="center"><strong><em><big>T</big>ILL <big>M</big>INNE</em></strong><b></p>
    <p>Susanne Hilliges-Valfridsson</b><font FACE="Times New Roman"> har efter en kort tids
    cancersjukdom fått flytta hem. Hon fick somna in fridfullt i hemmet bland sina kära.</p>
    <p>Susanne föddes en höstdag 1938 i den vackra lilla bergsstaden Silberberg, Tyskland.
    Hennes mor var av tysk börd och hennes far var polsk jude. Det var orostider och
    judeförföljelser! </p>
    <p>När Susanne var endast några veckor gammal häktades hennes far på gatan utanför
    deras hus och han fick lämna henne på trottoaren. Det blev början till en svår tid
    för familjen. </p>
    <p>Fadern fördes till koncentrationslägret Buchenwald, varifrån familjen 9 månader
    senare lyckades få honom utvisad till Sverige. </p>
    <p>Det blev en tuff och svår barndomstid. Susanne, två äldre bröder och modern bodde
    kvar i Silberberg under hela kriget. De levde under knappa förhållanden och i stor fara
    på grund av sitt ursprung. Efter kriget flyttades gränsen och området blev polskt. </p>
    <p>Alla tyskar evakuerades men Susannes familj lämnades kvar som statslösa. Först
    hösten 1947 lyckades familjen att återförenas med fadern i Sverige - efter 9 års
    ofrivillig skilsmässa.</p>
    <p>Susannes återförenade familj bosatte sig i Hässleholm. Susanne blev redan som ung
    aktiv i Missionsförsamlingen. Hösten 1959 träffade Susanne sin blivande livskamrat,
    Ivan - en smålänning, som gjorde sin militärtjänst på T4. Några år senare blev det
    bröllop på Torstarpsgården söder om Hässleholm. Susanne utbildade sig till
    sjuksköterska på Betanisstiftelsens Sjuksköterskeskola i Stockholm. </p>
    <p>Susanne skapade ett öppet hem i Vendelsömalm i Haninge. Här har inte bara de egna
    tre barnen fått värme, kärlek och stöd utan även ett flertal fosterbarn har här
    fått en fristad och ett hem. Med tiden växte familjen och hemmet fylldes till bredden
    med barnbarn, svärsöner och svärdöttrar, goda vänner, grannar och andra som gärna
    kom förbi. </p>
    <p>Susanne har under sitt vuxna liv arbetat och engagerat sig främst för barn. De svaga
    i samhället fanns alltid nära hennes hjärta och hon gav ett aktivt stöd till utsatta
    barn, flyktingar och människor i sorg. Hon hade en särskild förmåga att se behovets
    barn.</p>
    <p>Susannes andliga hem var pingstförsamlingen i Tyresö. Där har hon främst varit
    aktiv inom själavård, sociala kontakter och hjälpverksamhet. Hon hade en stark och
    övertygande gudstro. Hon kände även en stark samhörighet med sitt judiska ursprung och
    fann många nära vänner i den judiska församlingen i Stockholm.</p>
    <p>Susanne lämnar ett mycket ljust minne efter sig och vi har hoppet att snart återses!
    Dock känns tomrummet efter henne mycket stort för mig och för våra barn, fosterbarn,
    barnbarn, övriga släktingar, vännerna, arbetskamraterna och församlingen.</p>
    </font><p><b><font FACE="Times New Roman">Ivan Valfridsson</font></b></p>
    <p align="center"><font FACE="Times New Roman"><b>---------------------------------------------</b></font></td>
  </tr>
  <tr>
    <td width="16%"><p align="center">2000-05-11</td>
    <td width="84%"><font face="Times New Roman" size="3">Ingvar Hellberg, ansvarig för
    Lettlandshjälpen, ringde mig ikväll och berättade att det hittills kommit in över
    20.000 kr till Susannes minne i gåvor till Lettlandshjälpen. Verkligen roligt! Detta
    arbete låg nära Susannes hjärta.&nbsp; <strong>(Totalt slutredovisades 23.250 kr som kom in till Susannes minne via Lettlandshjälpen.)</strong> <strong>Ett varmt tack!&nbsp;</strong></font></td>
  </tr>
  <tr>
    <td width="16%"><p align="center">2000-05-10</td>
    <td width="84%"><font face="Times New Roman" size="3">På fredag kommer nedanstående
      tackannons att publiceras i tidningarna Dagen, Svenska Dagbladet och Dagens Nyheter.</font><p
    class="MsoNormal" align="center" style="text-align:center;tab-stops:241.0pt"><span
    style="font-size:14.0pt;mso-bidi-font-size:10.0pt">-------------------------------------<o:p></o:p></span></p>
    <p class="MsoNormal" style="tab-stops:241.0pt" align="center"><span
    style="font-size:14.0pt;
mso-bidi-font-size:10.0pt">&nbsp;<o:p></o:p></span><span
    style="font-size:14.0pt;mso-bidi-font-size:10.0pt">Till alla som med böner,<o:p><br>
    brev och blommor eller<o:p></o:p><br>
    på annat sätt stöttat<o:p></o:p><br>
    vår älskade<o:p><br>
    <b>Susanne H-Valfridsson</b><o:p></o:p><br>
    under hennes sjukdomstid,<o:p></o:p><br>
    och som hedrat hennes minne <br>
    med blommor vid graven och<o:p></o:p><br>
    gåvor till Lettlandshjälpen<o:p><br>
    framför vi vårt varma tack!<o:p><br>
    FAMILJEN<o:p></o:p></span></p>
    <p class="MsoNormal" align="center" style="text-align:center;tab-stops:241.0pt"><span
    style="font-size:14.0pt;mso-bidi-font-size:10.0pt">&nbsp;<o:p></o:p></span><span
    style="font-size:14.0pt;mso-bidi-font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:SV;mso-fareast-language:
SV;mso-bidi-language:AR-SA">-----------------------------------------</span></td>
  </tr>
  <tr>
    <td width="16%"><p align="center">2000-05-03</td>
    <td width="84%"><font face="Times New Roman" size="3">Gravsättning av Susanne på Södra
    Hestra kyrkogård. Trots familjen och många vänner, soligt och vackert väder, intensiv
    fågelsång, blommande träd, var detta mitt livs svåraste dag. Att stå där vid den
    öppna graven och se sin älskade hustru sänkas ner i jorden var svårt även om jag vet
    att hon inte längre är där. Det blev så påtagligt att hennes frånvaro nu är ett
    oåterkalleligt faktum. Jag hade stora svårigheter att formulera mina avskedsord vid den
    öppna graven. Det var nog fler än jag som kände så. Det förstod jag efteråt.</font><p><font
    face="Times New Roman" size="3">Efter gravsättningen inbjöds de närvarande till en
    minnesstund i Sockenstugan. Det blev omkring 50 gäster som kom dit och vi fick skinka-
    och ostsmörgåsar samt Småländsk Ostkaka med kaffe. Det var fint dukat och det smakade
    gott. Irene Mårtensson och Bodil Samuelsson hade på ett förtjänstfullt sätt ordnat
    detta. <strong>Tack för det!</strong></font></p>
    <p><font face="Times New Roman" size="3">Ida Mårtensson hedrade Susanne med att spelade
    ett pianostycke, vi sjöng några psalmer och några höll tal. Vid utgången stod ett
    kärl för en minnesgåva till Lettlandshjälpen. Det kom in 2.055:50 kr.</font></p>
    <p><font face="Times New Roman" size="4"><strong>Ett varmt tack till alla som på olika
    sätt hedrat Susannes minne och gjort det lättare för mig och familjen! Må Gud rikligen
    välsigna Er alla!</strong></font>
    <p><font face="Times New Roman" size="3">En serie fotografier från
    gravsättningen på Södra Hestra kyrkogård finns inlagda <a href="foto08.htm">här</a>.</font></td>
  </tr>
  <tr>
    <td width="16%"><p align="center">2000-05-02</td>
    <td width="84%"><font face="Times New Roman" size="3">Under förmiddagen reste Marita med
    familj ner till Småland och strax efter klockan två startade Renate med familj, Daniel
    med familj och jag med Åsa, Max och Sara vår resa till Småland. Med Renate åkte också
    Laide (Claes kunde inte vara med) och med Daniel åkte Tom. Vi stannade vid Herbeta och
    fikade. Renate och hennes familj övernattar hos Bengt Haraldsson. Väl framkomna bjöd
    Marita och Markku oss alla på mat.</font></td>
  </tr>
  <tr>
    <td width="16%"><p align="center">2000-05-01</td>
    <td width="84%">Begravningsdagen. Strax efter 12.00 for Daniel, Marita, Markku och jag
    till Pingstkyrkan. Kl 12.40 kom begravningsbilen med kistan och vi tillsammans med Fritz,
    Claes och några andra bar in den. Därefter kom en blomsterdekoratör och smyckade kistan
    och arrangerade blommor och kransar runt kistan. Huvudblommorna i kistdekorationen bestod
    av röda rosor och vita liljor. Arrangemanget blev bra. Jag tillsammans med de närmaste
    släktingarna samlades sedan i ett rum för att låta begravningsgästerna ta plats i
    kyrksalen. Strax före 14.00 gick vi upp till foajén och under ingångsmusiken tog vi
    plats på höger sida längst fram, där fyra bänkrader reserverats för oss. Mycket folk
    hade samlats och kyrkan var så gott som full.<p>Det blev en ljus och mycket finstämd
    begravningsgudstjänst - ett fint minne. Officiant var Göran Skoog, solist Camilla
    Stenman, musiker Claes och Fritz Hilliges. I avslutningen genomfördes en defilering där
    flertalet gick fram och under mycket tårar och med många blommor tog farväl av Susanne.
    Hon hade verkligen många vänner!</p>
    <p>Efter gudstjänsten bjöds alla närvarande ner i församlingsvåningen till en
    minnesstund med kaffe, bullar, kakor och tårta. Här hölls många tal från både
    släktingar, arbetskamrater, grannar, vänner och församlingen. Jag skulle önska att
    Susanne på något sätt skulle kunna förnimma den kärlek och värme som denna dag
    strömmat emot henne. Jag vet att hon redan under sjukdomstiden fått del av och tog till
    sig detta genom alla blommor, brev, teckningar från barnen och besök.</p>
    <p>Under minnesstunden inkom gåvor till Lettlandshjälpen på över 5.000 kr. Därtill
    kommer de gåvor som insätts på postgirokontot <font face="Times New Roman" size="3">88
    25 36-6, som ännu ej redovisats. Vi är mycket tacksamma för detta.</font>
    <p><font face="Times New Roman" size="3">En serie fotografier från
    begravningen och minnesstunden i Pingstkyrkan Tyresö finns inlagda <a href="foto07.htm">här</a>.</font></td>
  </tr>
  <tr>
    <td width="16%"><p align="center">2000-04-30</td>
    <td width="84%">En mycket vacker och skön dag med solsken och värme. Marita har hjälpt
    mig en del i trädgården, Markku har försökt att fixa ett fel på sin bil och Daniel
    och jag försökte starta min MC. Batteriet hade dock laddat ur sig under vintern och vi
    fick sätta det på laddning. <p>På kvällen kom vår pastor Göran Skoog på besök och
    vi samtalade en del om Susanne, om vad som hänt och om den kommande begravningen. Vi
    avslutade med en bönestund.</p>
    <p>Klockan 22.45 mötte Marita och jag Åsa och Max på Arlanda och nu är familjen samlad
    inför morgondagens begravning. Resan över hade gått bra.</td>
  </tr>
  <tr>
    <td width="16%"><p align="center">2000-04-29</td>
    <td width="84%">Mitt på dagen kom Markku, Isak och Lukas upp från Småland. Marita och
    Adam har varit hos mig hela veckan. I eftermiddag har vi grillat ute i trädgården. Det
    var varmt och skönt väder. <p>Idag har Daniel utformat och jag tryckt upp programmet
    för gravsättningen på Södra Hestra kyrkogård på onsdag. </td>
  </tr>
  <tr>
    <td width="16%"><p align="center">2000-04-28</td>
    <td width="84%">Hel arbetsdag. Ikväll kom Berit Jansson med en blomma och kondoleanskort.
    Med posten kom ytterligare ett antal brev. <p>Under dagen hade jag ett samtal med
    begravningsbyrån för en sista kontroll av att allt är förberett inför begravningen.
    Det återstår nu att ordna ett antal bärare som hjälper till att ta in kistan en timme
    före begravningen.</td>
  </tr>
  <tr>
    <td width="16%"><p align="center">2000-04-27</td>
    <td width="84%">Arbetat på förmiddagen. Under eftermiddagen har jag efter besök i 8
    bok- och pappersaffärer lyckats få fram lämpligt papper och tryckt upp programmet för
    begravningen. Fortsatta kondoleanser i form av brev och telefonsamtal.</td>
  </tr>
  <tr>
    <td width="16%"><p align="center">2000-04-26</td>
    <td width="84%">För Er som inte har någon av tidningarna Dagen eller Svenska Dagbladet
    kopierar jag in annonstexten här nedan. Enligt löfte skall annonsen vara med i
    morgondagens tidning.<p align="center">**********************************</p>
    <p><font SIZE="4">&nbsp;</p>
    <p align="center"></font><font size="3">Vår älskade</font><small><br>
    </small><font face="Times New Roman" size="3"><b>Susanne H-Valfridsson<br>
    </b>*22/10 1938<br>
    har idag flyttat hem.<br>
    Vendelsömalm påskafton 22/4 2000<br>
    Vi känner djup sorg och saknad!<b></p>
    </b><p align="center">Ivan<br>
    Barn<br>
    Fosterbarn<br>
    Barnbarn<br>
    Släkt<br>
    Vänner<br>
    Arbetskamrater<br>
    Pingstförsamlingen Tyresö</p>
    <p align="center">------------<i></p>
    <p align="center">Nåd över allt förnuft<br>
    nåd över alla gränser<br>
    allting den överglänser<br>
    nåden som Herren ger</p>
    </i><p align="center">_________________________________</p>
    <p align="center">Begravningsgudstjänst äger rum<br>
    den 1 maj kl 14.00<br>
    i Pingstkyrkan Tyresö.</p>
    <p align="center">Gravsättning sker den 3 maj kl 14.00<br>
    i Södra Hestra Kyrka.</p>
    <p align="center">-----------------</p>
    <p align="center">Tänk gärna på Lettlandshjälpen!<br>
    Postgiro 88 25 36-6<br>
    _________________________________</p>
    </font><p align="center"><font face="Times New Roman" size="4">*************************</font></p>
    <p>Idag har det för mig varit en &quot;normal&quot;
    arbetsdag - åtminstone har jag försökt att få det att bli så. Det blev dock bara en
    halv dag eftersom SAH önskade komma och hämta utlånade hjälpmedel och överbliven
    materiel.</p>
    <p>Ikväll kom Maude ut och ville prata och sörja
    tillsammans med oss.</td>
  </tr>
  <tr>
    <td width="16%"><p align="center">2000-04-25</td>
    <td width="84%">Genomgång med begravningsbyrån, beställt transporter, kista,
    kistdekoration och fastställt dagar och tider. Se programmet nedan.<p align="center">********************************</p>
    <blockquote>
      <h4>Begravningsgudstjänst i Tyresö Pingstkyrka den 1/5, kl 14.00</h4>
    </blockquote>
    <ul>
      <li>Ingångsmusik - Claes Hilliges - Vila</li>
      <li>Solosång - Camilla Stenman - Jag vet att min förlossare lever</li>
      <li>Välkomstord</li>
      <li>Psalm 303:1-4 - Det finns en väg</li>
      <li>Solosång - Camilla Stenman - Der Herr ist mein getreuer Hirt</li>
      <li>Begravningsakt - Göran Skoog</li>
      <li>Bön - Fader vår</li>
      <li>Solosång - Camilla Stenman - Vad är döden</li>
      <li>Gemensam sång - Nåd över allt förnuft</li>
      <li>Välsignelsen</li>
      <li>Psalm 190:1-3 - Bred dina vida vingar</li>
      <li>Avskedstagande med defilering</li>
      <li>Utgångsmusik - Det finns djup i Herrens godhet<br>
      </li>
      <li>Minnesstund med kaffe i församlingsvåningen</li>
    </ul>
    <blockquote>
      <h4>Gravsättning i Södra Hestra den 3/5, kl 14.00</h4>
    </blockquote>
    <ul>
      <li>Procession från gravkapellet till graven</li>
      <li>Psalm 285:1-3 - Det finns djup i Herrens godhet</li>
      <li>Bibelläsning</li>
      <li>Bön</li>
      <li>Fader vår</li>
      <li>Välsignelsen</li>
      <li>Psalm 297:1-3 - Härlig är jorden</li>
      <li>Avsked<br>
      </li>
      <li>Minnesstund i församlingshemmet</li>
    </ul>
    <p align="center">***********************************</p>
    <p>Fortsatta kondoleanser: Sirkka &amp; Rune Björkmyr, ett antal blomsterbud, e-postbrev
    och många telefonsamtal.</td>
  </tr>
  <tr>
    <td width="16%"><p align="center">2000-04-24</td>
    <td width="84%">En kondoleansdag - personliga besök: Annika &amp; Gunnar Pettersson,
    Ingrid &amp; Lars Grundström, Solveig &amp; Ken Ryberg, många telefonsamtal och en stor
    mängd e-postbrev från när och fjärran. Idag åkte Markku, Isak och Lukas åter ner
    till Hultabo i Småland. Marita är kvar tills vidare.</td>
  </tr>
  <tr>
    <td width="16%"><p align="center">2000-04-23</td>
    <td width="84%">Under förmiddagen informerade jag personligen grannarna och vi började
    planera för begravningen. Enligt önskemål från Susanne skall gravsättningen ske i
    Södra Hestra. Marita sökte och fick tag på en präst, som lovade ställa upp. Han
    föreslog någon av dagarna 3-4/5. Definitivt besked kan vi inte få förrän på tisdag
    då kyrkogårdsförvaltningen kan kontaktas. Österhaninge församling har gett
    klartecken. Under förutsättning att Södra Hestra församling ger klartecken och att
    transporterna kan ordnas (besked på tisdag då begravningsbyrån kontaktas) gäller
    följande preliminära planering:<p align="center">******************************<br>
    Se justerat program den 25/4!</p>
    <p align="center">******************************</p>
    <p>Därefter åt vi middag tillsammans med Sara och Renate &amp; John Holmqvist.</p>
    <p>Under eftermiddagen fick vi kondoleansbesök: Sören Valfridsson med hälsningar från
    familjen Stenbaek, Elisabeth Westerlund, Birgitta &amp; Sven-Erik Johansson, Lillemor
    Floden och Kjell Winberg. Därutöver har jag fått ett stort antal e-postbrev med
    kondoleanshälsningar från när och fjärran.</p>
    <p>Vid telefonsamtal med Åsa ikväll fick jag beskedet att hon och Max kommer över till
    begravningen från Kalifornien.</td>
  </tr>
</table>

<table border="1" width="100%">
  <tr>
    <td width="100%" colspan="2" height="35"><p align="center"><strong><big><big><font
    color="#0000FF">DAGBOK - Susanne</font></big></big></strong></td>
  </tr>
  <tr>
    <td width="16%" height="25" align="center">2000-04-22</td>
    <td width="84%" height="25">En mycket arbetsam natt med ett tiotal diarréer trots
    gårdagens thédrickande. Jag är alldeles slut och utmattad.<p>(Jag tror inte att jag
    orkar längre - så uttryckte hon sig flera gånger den sista tiden - men hela tiden hade
    hon en stark tro på Gud och Hans omsorg. </p>
    <p>Efter en störtblödning via tarmen förlorade Susanne medvetandet och efter ca en
    halvtimme somnade hon lugnt och stilla in utan att ha återfått medvetandet. Klockan var
    då 12.30. Daniel och jag var hos henne och höll henne i handen när hon gick hem till
    himlen. Under eftermiddagen har Berit, Daniel, Sara och jag tvättat och klätt Susanne i
    hennes fina USA-klänning - den hon var så glad i och som hon hade på sig på vår
    gemensamma 120-årsfest. Vi tände hennes favoritljusstake, smyckade med blommor och lade
    en bibel och några rosor på hennes bröst. Jonas, Daniels son, kom med en av sina bilar
    och placerade den också på Susanne - så rart av honom. Den CD-skiva, som Susanne
    tidigare fått av Gunnel och Karl-Åke och som hon sedan dess ivrigt lyssnat på satte vi
    på med låg volym. Nu hade vi var och en tillfälle att i lugn och ro ta farväl av Susanne.
    </p>
    <p>Lite senare kom Rode Kennerberg och höll en kort andakt med oss. </p>
    <p>Klockan 16.30 kom transportbilen och Susanne fick sin sista fysiska transport från
    vårt hem. <b> Saknaden är oerhörd!!!!&nbsp;</b> </p>
    <p>Under eftermiddagen försökte vi nå och meddela släkt, vänner, församling och
    arbetskamrater. Vi kunde nå de flesta.</p>
    <p>På kvällen kom Marita, Markku och Adam upp från Småland.</p>
    <p>Besök: Kerstin Fredlund./ Ivan)</td>
  </tr>
  <tr>
    <td width="16%" height="25" align="center">2000-04-21</td>
    <td width="84%" height="25">Både Ivan och jag hade pratat om att vi äntligen skulle få
    en ostörd natt utan kräkningar och uppstötningar från magen&nbsp; - men vad fel vi
    fick. Visserligen fick jag inga kräkningar eller illamåenden men i stället satte magen
    (tarmarna) igång och jag fick med Ivans hjälp göra åtskilliga fler toalettbesök än
    tidigare nätter. I glädjen över att kunna dricka utan efterföljande illamående hade
    jag antagligen druckit för mycket saft för en ovan mage. Nu har Ivan börjat ge mig
      the istället - inte lika gott.<p>Den mindre goda drycken fick avsedd verkan och
    toalettbesöken minskade. Nattens eskapader tog dock hårt på krafterna och jag har sovit
    större delen av dagen. Ännu inga kräkningar sedan sonden sattes in.</p>
      <p>Besök idag: Renate och Linda.</td>
  </tr>
  <tr>
    <td width="16%" height="25" align="center">2000-04-20</td>
    <td width="84%" height="25">Ungefär oförändrad natt mot tidigare. Känner mig
    fortfarande oerhört trött och svag. Jag kan inte själv resa mig upp ur sängen - men
    kan gå till toaletten. Nu på förmiddagen fick jag en sond insatt via näsan ner i
    magsäcken och direkt kom det upp flera deciliter med magsaft - ett par deciliter mindre
    att kräka. Skönt. Dock känns det lite obehaglig i svalget just nu. Hoppas det släpper
    snart.<p>Tack vare sonden har jag idag inte haft några kräkningar eller uppstötningar av
    maginnehåll. Detta är en stor lättnad både för mig och Ivan. Min trötthet har
    bestått under dagen och jag har sovit större delen av tiden.</p>
    <p>Besök idag: Birgitta Johansson.</td>
  </tr>
  <tr>
    <td width="16%" height="25" align="center">2000-04-19</td>
    <td width="84%" height="25">En något sämre natt med mer medicinering och uppstötningar
    från magen. Dessutom började vänster fot och ben svullna igår kväll och jag har
    begränsad känsel på insidan av låret. Vid SAH:s rond på förmiddagen tillkallades en
    läkare som bedömde att det kunde vara en blodpropp i vänstra benet och läkemedel mot
    detta sattes in. Vidare diskuterades att eventuellt sätta in en sond via näsan ner i
    magsäcken för att försöka minska uppstötningarna och kräkningarna.<p>Åter en sovdag
    med några korta vakentillstånd, som dock kanske är aningen bättre än igår.</p>
    <p>Besök idag: Karin Modin, Yvonne Österberg och Claes Hilliges med familj.</td>
  </tr>
  <tr>
    <td width="16%" height="25" align="center">2000-04-18</td>
    <td width="84%" height="25">Natten har varit relativt bra - endast en extra
      dos via
    smärtpumpen. Jag är fortfarande mycket trött och svag och behöver Ivans hjälp för
    att resa mig ur sängen och göra toalettbesök. Jag behöver också hjälp varje gång
    jag får uppstötningar eller kräks.<p>Åter en sovdag med några korta vakentillstånd.
    Även om jag inte är vaken har det hänt en hel del idag. Sirkka har varit här och
    planterat om alla mina blomkrukor. Det känns skönt. Besök idag: Gunnel &amp; Karl-Åke
    Bostedt och Ingvar Hellberg.</td>
  </tr>
  <tr>
    <td width="16%" height="25" align="center">2000-04-17</td>
    <td width="84%" height="25">Det blev en något bättre natt än föregående - men
    tröttheten är ännu mer påtaglig. Det känns ansträngande att ens lyfta en arm. Jag
    har sovit större delen av dagen. Besök idag: Solveig Ryberg och Miriam
      Lönnqvist.</td>
  </tr>
  <tr>
    <td width="16%" height="25" align="center">2000-04-16</td>
    <td width="84%" height="25">Natten har varit ganska lik föregående natt - dock känner
    jag mig nog ännu svagare nu. Med Ivans hjälp duschade jag nu på morgonen och det var
    jobbigt - men skönt. Fortfarande sitter en del av håret kvar och jag har ännu inte
    börjat använda peruk. Det är svårt att ständigt känna sig torr i munnen utan att
    kunna dricka. Ivan har frusit in små saftkuber och små annanas-bitar som jag suger på
    en gång i timmen. Det är gott. För övrigt sover jag mest.<p>I kväll kom Marita upp
    med Isak och Lukas. De har påsklov den kommande veckan och skall då vara med Kenneth och
    Grete. Det var roligt att se och träffa&nbsp; Isak och Lukas. De har blivit så stora nu.</td>
  </tr>
  <tr>
    <td width="16%" height="25" align="center">2000-04-15</td>
    <td width="84%" height="25">Natten blev relativt bra och jag kunde sova större delen.
    Två gånger var jag uppe och kräkte och tog extra doser via smärtpumpen. En god hjälp
    som gör mig lugn under natten är en fin CD-skiva, som jag fick av Gunnel och Carl-Åke
    vid deras besök tidigare. Den heter &quot;Vid stilla vatten&quot; (VIVA) och består av
    27 andliga klassiker med panflöjt och orkester - en mycket mjuk och stilla musikskiva som
    ger mig ro.<p>Min dag har präglats av sömn. Jag har varit mycket trött och endast orkat
    stiga upp korta stunder med hjälp för de nödvändigaste behoven. Några kära vänner,
    Birgitta och Karin, samt arbetskamraten Kate med blommor från mina kolleger, fick ingen
    större glädje av mig idag när de besökte mig.</td>
  </tr>
  <tr>
    <td width="16%" height="25" align="center">2000-04-14</td>
    <td width="84%" height="25">Det blev åter en ganska bra natt med endast en kräkning och
    jag känner mig relativt pigg nu på morgonen. Idag är det sista dagens tvåtimmarsdropp
      i den andra cellgiftsomgången.<p>På vägen in från bilen till sjukhuset inträffade en
    liten malör. Rullstolen lyckades slita av slangen från min smärtpump. I sjukhusapoteket
    fick vi tag i en ny slang och personal från smärtkliniken kom ner och bytte den. Själva
    cellgiftsbehandlingen förlöpte väl. Idag har jag haft en hel del uppstötningar från
    magen och nu när jag kommit hem känner jag mig oerhört trött och svag.</p>
    <p>I eftermiddag gladde Sören mig med ett besök och en fin blomma.</td>
  </tr>
  <tr>
    <td width="16%" height="25" align="center">2000-04-13</td>
    <td width="84%" height="25">Det blev en ganska bra natt med endast en kräkning och jag
    känner mig relativt pigg nu på morgonen och jag är beredd att åka in till Danderyd
    för behandling.<p>Andra dagens cellgiftsbehandling gick också bra och även om jag blir
    trött av resorna till och från sjukhuset så känner jag mig något bättre i
    eftermiddag än igår eftermiddag. Hoppas att det håller i sig.</td>
  </tr>
  <tr>
    <td width="16%" height="25" align="center">2000-04-12</td>
    <td width="84%" height="25">Andra cellgiftsomgången påbörjad med första dagens
      tvåtimmarsdropp. Det fungerade bra utan några reaktioner. Marita var med mig. Jag fick
    också svar på gårdagens blodprover. Jag hade anmärkningsvärt högt värde på antal
    vita blodkroppar. Jämfört med förra behandlingsomgången är jag nu betydligt svagare.
    Då gick jag själv från entrén in på behandlingen. Idag fick Marita låna en rullstol
    och köra mig. <p>I eftermiddag har jag mått betydligt sämre med massor av
    småkräkningar. Jag vet inte om jag orkar mer! Hoppas att jag får sova någorlunda och
    kan få lite krafter tillbaka inför morgondagen.</td>
  </tr>
  <tr>
    <td width="16%" height="25" align="center">2000-04-11</td>
    <td width="84%" height="25">Natten har varit förhållandevis bra . På förmiddagen
    skjutsade Ivan mig till Danderyds Sjukhus, dels för provtagning och dels för
    läkarbesök inför morgondagens cellgiftsbehandling. Läkaren bedömde att behandlingen
    skall fortsätta. Jag är mycket trött efter sjukhusbesöket och resorna till och från.
    I eftermiddag fick jag besök av Elisabeth och en stund senare tittade Eva Franklin in med
    en blomma och bakverk. Vilka änglar jag har till vänner!<p>Ikväll kommer Marita upp med
    tåg för att vara med mig på cellgiftsbehandlingarna de kommande tre dagarna. Det känns
    skönt.</td>
  </tr>
  <tr>
    <td width="16%" height="25" align="center">2000-04-10</td>
    <td width="84%" height="25">Jag är något piggare idag och har haft en relativt bra natt.
    Jag orkar dock inte vara uppe någon längre stund. På förmiddagen var Solveig hos mig
    när Ivan arbetade. I eftermiddag fick jag oväntat besök av Birgitta och Gudmund från
    Ödesbacka. Det var trevligt.<p>Numera får jag en gång i veckan besök av en sjukgymnast
    som masserar min rygg. Eftersom jag ligger så mycket får jag ryggbesvär. Idag fick jag
    massage.</td>
  </tr>
  <tr>
    <td width="16%" height="25" align="center">2000-04-09</td>
    <td width="84%" height="25">En stor trötthet har vilat över mig idag. Det är inga
    långa stunder jag orkat vara uppe och när jag ligger sover jag mest. I spåren efter
    cellgiftsbehandlingen och den senaste antibiotikabehandlingen har jag drabbats av ett
    aggressivt svampangrepp i munnen, som jag nu fått behandling för.</td>
  </tr>
  <tr>
    <td width="16%" height="25" align="center">2000-04-08</td>
    <td width="84%" height="25">Solen skiner och det är fint väder. I söderläge och i lä
    är det skönt väder. Jag har en stund suttit ute på altanen och njutit av den
      begynnande våren och sett på när Ivan beskurit träden. Jag har haft relativt bra nätter på
    sistone och varit piggare på dagarna. Fortfarande kräks jag flera gånger om dagen och
    får inte behålla varken dryck eller mat oberoende hur försiktigt jag äter. Även om
    jag inte äter eller dricker kräks jag upp den magsaft som naturligt bildas i magsäcken.</td>
  </tr>
  <tr>
    <td width="16%" height="25" align="center">2000-04-06</td>
    <td width="84%" height="25">Idag reste Åsa, Felix och Max åter tillbaka till
    Kalifornien. Det känns tomt efter dem men jag inser att barnen och Åsa måste få
    träffa Mats.</td>
  </tr>
  <tr>
    <td width="16%" height="25"><p align="center">2000-04-04</td>
    <td width="84%" height="25">Under den gångna veckan har jag successivt återhämtat
    krafterna och till och med gått upp några kilo, men idag har jag känt mig sämre igen.
    Jag har fått feber och är infekterad i mina luftrör. SAH har satt in antibiotika.
    Dessutom har jag börjat att tappa håret. Rent logiskt visste jag att detta skulle ske
    och var förberedd på detta - men det blev jobbigt ändå när det verkligen hände.</td>
  </tr>
  <tr>
    <td width="16%" height="25"><p align="center">2000-03-29</td>
    <td width="84%" height="25">I eftermiddag fick jag besök av en perukmakare för val och
    utprovning av peruk. I flertalet fall tappar man håret i samband med
    cellgiftsbehandlingen.</td>
  </tr>
  <tr>
    <td width="16%" height="25"><p align="center">2000-03-27</td>
    <td width="84%" height="25"><p align="left">Nu några dagar efter första
    cellgiftsomgången börjar en oerhörd trötthet komma och jag har även fått besvär med
    förhöjda sockervärden i blodet. Ibland känns det som om jag inte kommer att orka
    igenom detta. En verklig styrka är dock den fantastiska stöttning som jag ständigt får
    av familjen, arbetskamrater och vänner både inom och utanför kyrkan. Jag vet att
    många ber för mig och det känns skönt. Otaliga är de blommor, kort, brev, teckningar,
    telefonsamtal och e-postbrev som jag fått och fortfarande får. Allt detta värmer och
    styrker. Många berättar att de ber för mig och det känns särskilt skönt.</p>
    <p align="left">Något som glatt mig mycket under den här svåra tiden är den omtanke om
    min familj som en del vänner visat rent praktiskt genom att komma med lagat mat, bakade
    bullar och kakor. Andra har ställt upp och avlöst min man så att han bättre kunnat
    sköta sitt arbete.</td>
  </tr>
  <tr>
    <td width="16%" height="22"><p align="center">2000-03-24</td>
    <td width="84%" height="22">Sista dagens tvåtimmarsdropp i denna cellgiftsomgång.</td>
  </tr>
  <tr>
    <td width="16%" height="22"><p align="center">2000-03-23</td>
    <td width="84%" height="22">Fortsatt cellgiftsbehandling med tvåtimmarsdropp.</td>
  </tr>
  <tr>
    <td width="16%" height="22"><p align="center">2000-03-22</td>
    <td width="84%" height="22">Första cellgiftsbehandlingen påbörjad med tvåtimmarsdropp. Det fungerade bra utan några reaktioner. Det var en stor lättnad för
    mig. Marita och Ivan var med mig.</td>
  </tr>
  <tr>
    <td width="16%" height="22"><p align="center">2000-03-21</td>
    <td width="84%" height="22">Genomgång av den kommande cellgiftsbehandlingen hos dr
    Rotstein på Onkologen. Blodprovstagning inför behandlingen. Lång väntetid, som jag
    hade svårt att klara av på grund av vätskebrist (inget dropp under tiden).</td>
  </tr>
  <tr>
    <td width="16%" height="22"><p align="center">2000-03-15</td>
    <td width="84%" height="22">Återbesök hos dr Näslund på Kirurgen på Danderyds
    Sjukhus. Han försökte byta ut buksonden, som redan tidigare på sjukhuset slammade igen
    och inte längre fungerade. Försöket misslyckades och sonden togs bort. Dr Näslund var
    inte nöjd med att jag fortfarande går ner i vikt och ordinerade ökande kaloriintag.</td>
  </tr>
  <tr>
    <td width="16%" height="22"><p align="center">2000-03-11</td>
    <td width="84%" height="22">Idag fick jag ett kärt besök av Werner, Liz och Gun-Marie.
    Det gladde mig mycket.</td>
  </tr>
  <tr>
    <td width="16%" height="22"><p align="center">2000-03-01</td>
    <td width="84%" height="22">Idag blev jag utskriven från sjukhuset och SAH
    (hemsjukvården) tar över ansvaret. Efter blodförgiftningen och den efterföljande
    antibiotikabehandlingen har jag inte fått behålla något mat eller dryck. Allt kräks
    jag upp och jag livnär mig helt på dropp via en inopererad dosa under huden.<p>Innan jag
    lämnade sjukhuset kom dr Sam Rotstein från Onkologen och berättade att man planerar att
    erbjuda mig cellgiftsbehandling för att om möjligt försöka begränsa alternativt
    krympa cancern. Han kunde inte lova någon bot. Han återkommer när behandlingsplanen är
    klar.</p>
    <p>Fritz och Ella har glatt mig med besök här på Sjukhuset några dagar.</td>
  </tr>
  <tr>
    <td width="16%" height="22"><p align="center">2000-02-25</td>
    <td width="84%" height="22">Trots att jag på grund av operationen och blodförgiftningen
    inte känner mig särskilt pigg upplevde jag en fin stund ikväll. Efter sjuksystrarnas
    rond rattade Ivan och jag in Radio Rörstrand och förbönsprogrammet - och vad får vi
    höra? Jo, Kjell Winberg och Stig Norrby lägger fram mig som ett allvarligt böneämne
    och ber för mig i radion över hela Stockholm. Det kändes som en direkt hälsning från
    Gud.</td>
  </tr>
  <tr>
    <td width="16%" height="22"><p align="center">2000-02-24</td>
    <td width="84%" height="22">Under de gångna dagarna har jag successivt återhämtat mig
    efter operationen. Dygnet runt har någon av mina nära varit hos mig. Igår kände jag
    mig dock&nbsp; febrig och idag konstaterades att jag fått blodförgiftning och kraftfull
    antibiotika sattes in.</td>
  </tr>
  <tr>
    <td width="16%" height="22"><p align="center">2000-02-19</td>
    <td width="84%" height="22">Sent på kvällen kom min dotter Åsa med familj hem från
    Kalifornien.</td>
  </tr>
  <tr>
    <td width="16%" height="22"><p align="center">2000-02-18</td>
    <td width="84%" height="22">Under eftermiddagen fördes jag åter upp till avdelning 64.
    Någon av mina nära var ständig hos mig.</td>
  </tr>
  <tr>
    <td width="16%" height="22"><p align="center">2000-02-17</td>
    <td width="84%" height="22">Avsikten var att avlägsna hela magsäcken och nedre delen av
    matstrupen och att koppla tunntarmen direkt mot resterande del av matstrupen. Under
    operationen upptäckte kirurgerna att cancern inte enbart var koncentrerad till magsäcken
    och matstrupen. Den hade även infiltrerat diafragmamuskeln och körtlar kring aorta.
    Läkarna bedömde situationen så allvarlig att man avbröt operationen utan att ta bort
    något av cancern. En sond lades in i tunntarmen via buken. Marita var på sjukhuset under
    operationen och kom ner till Uppvaket och var hos mej när jag vaknade upp efter
    operationen. Av henne fick jag det svåra beskedet att operationen inte hade kunnat
    fullföljas. Lite senare kom även min man. Under natten låg jag på Intensiven.</td>
  </tr>
  <tr>
    <td width="16%" height="22"><p align="center">2000-02-16</td>
    <td width="84%" height="22">Inläggning på avdelning 64 för förberedelse för
    operation.</td>
  </tr>
  <tr>
    <td width="16%"><p align="center">2000-02-09</td>
    <td width="84%">Utskriven från avdelning 64 i avvaktan på operationstid.</td>
  </tr>
  <tr>
    <td width="16%" height="22"><p align="center">2000-02-08</td>
    <td width="84%" height="22">Genomgång av operationsprocessen.</td>
  </tr>
  <tr>
    <td width="16%" height="22"><p align="center">2000-02-07</td>
    <td width="84%" height="22">Överläkaren gör en gastroskopi och konstaterar att det inte
    är den cancerform man hittills planerat behandling för. Hans bedömning är att
    operationen skall genomföras snarast - helst redan på torsdag - utan föregående
    cellgiftsbehandling eller strålning.</td>
  </tr>
  <tr>
    <td width="16%" align="center" height="22">2000-02-04</td>
    <td width="84%" height="22">Ultraljudsundersökning inifrån matsäcken. Inget tyder på
    att cancern spridit sig utanför magsäcken och matstrupen.</td>
  </tr>
  <tr>
    <td width="16%" align="center" height="22">2000-02-03</td>
    <td width="84%" height="22">Röntgen av hjärta, lungor och matstrupe.</td>
  </tr>
  <tr>
    <td width="16%" align="center" height="22">2000-02-02</td>
    <td width="84%" height="22">Inskrivning och inläggning på avdelning 64 på kvällen.</td>
  </tr>
  <tr>
    <td width="16%" height="22"><p align="center">2000-01-24</td>
    <td width="84%" height="22">Under den gångna helgen hade Marita hört sig för bland
    kolleger och vänner om bästa vård för mig och kommit fram till att vi skulle välja
    Danderyds Sjukhus. Därför for vi till akuten på Danderyds Sjukhus på
    måndagsförmiddagen. Där blev vi väl omhändertagna och fick bl a träffa dr Jesper
    Lagergren. Han förberedde mig på att det skulle bli en mycket tuff och svår behandling
    - först med strålning och cellgifter och därefter en totaloperation med borttagning av
    hela magsäcken och en bit av matstrupen. Jag blev tilldelad avdelning 64 - men slapp att
    bli inskriven direkt. Det skulle ta några dagar att planera in alla erforderliga
    undersökningar.</td>
  </tr>
  <tr>
    <td width="16%" height="22"><p align="center">2000-01-21</td>
    <td width="84%" height="22">Med bil återvände vi till Stockholm.</td>
  </tr>
  <tr>
    <td width="16%" height="22"><p align="center">2000-01-20</td>
    <td width="84%" height="22">Med bil återvände vi till Broaryd.</td>
  </tr>
  <tr>
    <td width="16%" align="center" height="23">2000-01-19</td>
    <td width="84%" height="23">Tidigt på morgonen for min man och vår dotter Marita vidare
    med bil ner till Fehmarn för att hämta mig. </td>
  </tr>
  <tr>
    <td width="16%" align="center" height="23">2000-01-18</td>
    <td width="84%" height="23">Jag fick följa med Klaus, kusin Helgas man, till sjukhuset
    och blev inskriven där. Senare under dagen genomförde Klaus och en läkarkollega till
    honom en gastroskopi och konstaterade direkt att jag hade ett mycket stort cancersår i
    magsäcken. Den hade en svampliknande utbredning och växte upp i nedre delen av
    matstrupen. Klaus bedömde att en omedelbar operation var nödvändig. Jag blev chockad av
    beskedet. Det kändes fruktansvärt svårt att ringa hem och berätta. Jag ringde min
    dotter Marita och bad henne att så skonsamt som möjligt&nbsp; meddela min man och
    övriga i familjen.<p>När min man fått beskedet lämnade han arbetet direkt och for hem
    för att packa. Redan samma eftermiddag for han och vår son Daniel ner till Broaryd.</td>
  </tr>
  <tr>
    <td width="16%" height="22"><p align="center">2000-01-17</td>
    <td width="84%" height="22">Jag tog morgontåget från Stockholms Central och efter fyra
    tågbyten var jag framme hos min kusin Helga på ön Fehmarn. Jag blev hämtad vid
    stationen och blev väl omhändertagen. Det var trevligt att återse dem och jag kände
    mig välkommen.</td>
  </tr>
  <tr>
    <td width="16%"><p align="center">2000-01-16</td>
    <td width="84%">Min kusin Helga från Tyskland ringde och frågade bl a hur vi mår och
    jag berättade om mina besvär och att jag inte fått undersökningstider förrän i
    februari. En halvtimme senare ringde hennes man, som är kirurg på sjukhuset i Burg på
    ön Fehmarn. Han tyckte att jag på måndag skulle ta första tåg ner till dem för att
    besöka dem. Jag ringde och beställde en tågbiljett och hämtade ut den senare på
    kvällen på Centralstationen.</td>
  </tr>
  <tr>
    <td width="16%"><p align="center">Resumé</td>
    <td width="84%">Sedan flera år tillbaka har jag haft besvär och svårigheter med övre
    magmunnen. Vid tidigare undersökningar med bl a gastroskopi har det konstaterats att jag
    har brockbildningar som orsakar mina besvär. Under sommaren och hösten 1999 ökade mina
    besvär trots medicinering och jag började bli orolig för att det skulle vara något
    allvarligt. När jag så också började rasa i vikt tog jag kontakt med Gastroenheten på
    Ersta Sjukhus. I början av december fick jag komma dit och jag blev röntgad. Den 22
    december blev jag uppringd av läkaren på Ersta och fick beskedet att det inte fanns
    någon cancer i magen. Det kändes skönt med det beskedet och min oro dämpades något.
    Läkaren sa vidare att eftersom jag hade så allvarliga besvär så skulle man planera in
    undersökningar för en eventuell operation av diafragmabrocket. Tider skulle meddelas
    senare. Med dessa besked for vi ner till Småland och firade jul och nyår där. Det blev
    en skön och fin helg trots mina magbesvär. Med stort besvär kunde jag äta något. Det
    var betydligt svårare att dricka. Det kändes som om vätskan fastnade i nedre delen av
    matstrupen. <p>Så småningom kom tiderna från Ersta - en syramätning och en gastroskopi
    i början av februari resp 15 februari. Det kändes avlägset med de besvär jag hade.</td>
  </tr>
</table>

<hr>

<p align="center"><img src="pil_v.gif" alt="pil_v.gif (48 bytes)" WIDTH="5" HEIGHT="7"> 
<a href="index.htm">Hemsidan!</a><br>
<b><font face="Arial, helvetica" size="-3">Copyright © Ivan Valfridsson - All
rights reserved.</font></b> </p>

<hr>
<!-- Start counter.bloke.com -->

<table border="4">
  <tr>
    <td>
    <applet CODEBASE="http://www1.counter.bloke.com/c/" CODE="Counter.class" WIDTH="75"
    HEIGHT="20">
      <param name="URL" value="http://www.crossnet.se/person/ivanv/dagbok.htm">
      <param name="reset" value="0">
      <param name="img" value="/c/default.gif">
    </applet>
    </td>
  </tr>
</table>
<font face="arial" size="1">

<p>Powered by <a TARGET="_top" href="http://counter.bloke.com/">counter.bloke.com</a></font><br>
<!-- End counter.bloke.com --></p>

<hr>
</body>
</html>
